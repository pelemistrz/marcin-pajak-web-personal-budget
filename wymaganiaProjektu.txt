Dobrze, przejdźmy już do przedstawienia założeń dotyczących funkcjonalności projektu. Uwaga! Są to założenia dotyczące finalnego projektu, czyli tego, który stworzysz na samym końcu bloku technologii webowych. Wracaj do tych założeń co seminarium wraz z rozwojem Twojej aplikacji. Wyzwanie, które czeka Cię po tym seminarium znajdziesz na dole strony.

1. Na początku nowy użytkownik zakłada  konto na stronie rejestracji.
Podczas rejestracji poproś go o imię, adres email oraz hasło do konta.
Po założeniu konta użytkownik może zalogować się.


2. Po zalogowaniu widzi menu główne z następującymi opcjami do wyboru:
Dodaj przychód
Dodaj wydatek
Przeglądaj bilans
Ustawienia
Wyloguj się

3.Kiedy wybierze „Dodaj przychód” to załaduj stronę z następującą treścią:
Kwota: ….
Data: (w postaci rrrr-mm-dd np. 2018-01-30. Domyślnie wstaw aktualną datę)
Kategoria:
– Wynagrodzenie
– Odsetki bankowe
– Sprzedaż na allegro
– Inne
Komentarz (opcjonalnie): ….
[Dodaj] [Anuluj]     – w nawiasach klamrowych będę umieszczał nazwy przycisków.
Na tej stronie użytkownik może dodawać swoje przychody. Na początku wpisuje wysokość kwoty, następnie korzystając z przycisku opcji (ang. radio button input) wybiera jedną konkretną kategorię. Na końcu może opcjonalnie dodać komentarz, czego dotyczy ten przychód (np. wybierając kategorie „Sprzedaż na allegro” w komentarzu może zapisać: „Rower”. Komentarz przede wszystkim przydaje się wtedy, kiedy użytkownik wybierze wariant „Inne”.

4.Strona „Dodaj wydatek” będzie wyglądała i działała analogicznie jak ta z przychodami, dodamy tylko miejsce na wpisanie sposobu płatności.
Kwota: ….
Data: (w postaci rrrr-mm-dd np. 2018-01-30. Domyślnie wstaw aktualną datę)
Sposób płatności:
– Gotówka
– Karta debetowa
– Karta kredytowa
Kategoria:
– Jedzenie
– Mieszkanie
– Transport
– Telekomunikacja
– Opieka zdrowotna
– Ubranie
– Higiena
– Dzieci
– Rozrywka
– Wycieczka
– Szkolenia
– Książki
– Oszczędności
– Na złotą jesień, czyli emeryturę
– Spłata długów
– Darowizna
– Inne wydatki
Komentarz (opcjonalnie): ….
[Dodaj] [Anuluj]

5. Teraz punkt najważniejszy, czyli strona „Przeglądaj bilans”. Na tej stronie prezentujemy podsumowanie przychodów oraz wydatków.
Na górze po prawej stronie pozwól użytkownikowi (za pomocą tzw. dropdown menu, lub select-option) wybrać okres z góry zdefiniowany, taki jak: bieżący miesiąc, poprzedni miesiąc, bieżący rok lub jako 4 opcję stwórz „niestandardowy”. Po wybraniu ostatniej opcji zapytaj użytkownika o zakres dat, który go interesuje.
Domyślnie niech będzie wybrana opcja „bieżący miesiąc”.
Następnie wyświetl użytkownikowi 2 tabele.
W pierwszej wypisz kategorie przychodów oraz to jaki był przychód w każdej z nich. Należy tutaj zsumować wszystkie przychody z poszczególnych kategorii, czyli np. zsumować przychód ze sprzedaży na allegro, która odbyła się w zadanym okresie czasu.
W drugiej tabeli wyświetl kategorie wydatków oraz to, ile wynosiły w sumie wydatki w poszczególnych kategoriach. Podobnie jak wyżej należy tutaj zsumować wszystkie wydatki z poszczególnych kategorii, czyli np. zsumować wydatki z kategorii jedzenie,  która odbyła się w zadanym okresie czasu i analogicznie dla pozostałych kategorii. Dodatkowo posortuj tę tabelę w kolejności malejącej wg kwoty. Na końcu wyświetl bilans, czyli sumę wszystkich: przychodów – wydatków.
Warto dodać tutaj zapis: „Uważaj, wpadasz w długi!” kiedy wynik będzie ujemny, lub „Gratulacje. Świetnie zarządzasz finansami!” – kiedy wynik będzie dodatni.
Jeśli chciałbyś zainspirować się tym, jak mógłby taki bilans wyglądać rekomenduję Ci stronę Michała Szafrańskiego, gdzie możesz pobrać arkusz kalkulacyjny z budżetem domowym. Weź tylko pod uwagę to, że jest to bardziej rozbudowana wersja, która uwzględnia planowanie budżetu oraz rozliczanie się z tego planu. Ty jednak możesz zainspirować się tym w jaki sposób on przedstawia dane i zrobić to podobnie lub ładniej:)
https://docs.google.com/spreadsheets/d/18tAgRNu1Godel203oP0IV7uihT42h7FwlK_E07CMTm8/edit#gid=684942804
jakoszczedzacpieniadze.pl/budzet-domowy-2020-szablon-arkusz-excel


6. Menu „Ustawienia” jest po to, aby można było zmienić takie dane jak imię, adres email oraz hasło do konta.
Dodatkowo w menu tym pozwól użytkownikowi usuwać, edytować oraz dodawać kategorie przychodów, wydatków oraz rodzai metod płatności. Dzięki temu każdy będzie mógł spersonalizować tę aplikację wg potrzeb.
Warto również umożliwić użytkownikowi usuwanie ostatnio dodanych wpisów przychodów oraz wydatków, gdyby okazało się, że ktoś się pomyli i doda wpis do złej kategorii lub pomyli kwotę.
Dzięki tym wszystkim opcjom aplikacja będzie mocno dopracowana oraz bardzo pomocna.
To w jaki sposób zorganizować te podstrony chciałbym, abyś samodzielnie zaplanował, dzięki temu będziesz miał solidny udział w zaprojektowaniu tej aplikacji, co da Ci jeszcze więcej satysfakcji.

7.„Wyloguj się”. Działanie tego jest oczywiste;)